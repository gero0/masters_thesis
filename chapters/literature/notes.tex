
% \section{Przegląd - notatki}

% \subsection*{First-improvement vs. Best-improvement Local Optima Networks of NK Landscapes (2012)\cite{DBLP:journals/corr/abs-1207-4455}}
% W pracy porównane zostały algorytmy hillclimb first-improvement i best-improvement w próbkowaniu
% NK landscape. Porównano sieci optimów lokalnych wygenerowane przez oba algorytmy.
% Wśród miar można wymienić: Liczbę wierzchołków i krawędzi, współczynnik klasteryzacji,
% disparity, długość najkrótszej ścieżki między wierzchołkami.
% Zbierano także informacje o basenach przyciągania: rozmiar basenu globalnego optimum,
% porównanie rozmiarów basenów w obu sieciach, liczba basenów na rozwiązanie.
% Badania wykazały, że algorytm typu first-improvement tworzy gęstszą, bardziej kompletną sieć LON,
% z mniejszymi wartościami wag i mniejszą liczbą pętli. First improvement tworzył zwykle dłuższe ścieżki
% w sieci. Dodatkową zaletą first-improvement jest szybsze działanie, gdyż nie musi być przeglądane całe sąsiedztwo.

% \subsection*{Mapping the global structure of TSP fitness landscapes (2018) \cite{DBLP:journals/heuristics/OchoaV18}}
% Celem pracy było zbadanie przestrzeni rozwiązań różnych instancji problemu komiwojażera(TSP), oraz opracowanie
% procedury próbkowania tych przestrzeni.
% W pracy przedstawiony został algorytm próbkujący oparty o algorytm \textit{Chained-Lin-Kerninghan}.
% Do próbkowania wykorzystano implementację tego algorytmu z biblioteki \textit{Concorde}.
% Algorytm konstruuje sieć optimów lokalnych(LON) - odmianę z definicją krawędzi \textit{escape edges}.

% Wykonane zostało 1000 niezależnych przebiegów algorytmu.
% Połowa z nich korzystała z metody inicjalizacji Quicka-Borůvki, a druga połowa za punkt startowy przyjmowała losowe rozwiązanie.
% Algorytm opiera się na generowaniu nowych rozwiązań poprzez zastosowanie perturbacji typu double-bridge,
% a następnie uruchomieniu algorytmu Lin-Kerninghan, by znaleźć lokalne minimum.
% Operacja jest powtarzana 10000 razy i budowana jest w ten sposób sieć optimów lokalnych.

% Jednym z zadań, które postawili sobie autorzy pracy, była identyfikacja struktur lejowych w przestrzeni rozwiązań.
% Lej jest sekwencją lokalnych optimów, których wartość dopasowania się nie pogarsza,
% i która zmierza do pewnego optimum - globalnego (lej pierwszorzędny - ang. primary funnel) lub lokalnego (lej drugorzędny - ang. secondary funnel).
% To optimum nazywane jest spodem leja (ang. funnel floor/bottom).

% Sieci optimów lokalnych wygenerowane przez kolejne uruchomienia algorytmu próbkującego zawyżały liczbę lejów w przestrzeni rozwiązań.
% Badacze scalili więc znalezione optima lokalne z wszystkich przebiegów algorytmu.
% Znalezione w ten sposób rozwiązania nazwali atraktorami i utworzyli graf sieci atraktorów, w której są one wierzchołkami.
% Następnie spody lejów zostały zidentyfikowane jako wierzchołki, z których nie ma krawędzi wychodzących.
% Przynależność optimów lokalnych do poszczególnych lejów odbywała się poprzez sprawdzenie,
% czy istnieje ścieżka w grafie pomiędzy danym optimum a spodem leja.

% Do badań wykorzystano 20 instancji TSP o rozmiarach od 500 do 1500 miast.
% Wykorzystano instancje o miastach rozłożonych równomiernie i w klastrach.
% Część została wygenerowana losowo, a część pochodziła z biblioteki TSPLIB.

% Zbadano właściwości powstałych sieci optimów lokalnych, m.in. liczbę unikalnych optimów lokalnych i globalnych, liczba wywołań funkcji celu,
% stosunek liczby wierzchołków i wywołań funkcji celu, stosunek wierzchołków jest połączonych ścieżką
% z optimum globalnym do całkowitej liczby wierzchołków, średnią siłę(ang. strength) wierzchołków.
% Zbadano również własności lejów, takie jak rozmiar największego leja czy liczba atraktorów.

% Badania wykazały, że przestrzeń rozwiązań badanych instancji TSP zawiera wiele lejów a nie, jak wcześniej sądzono,
% jeden lej kończący się w globalnym minimum. W przestrzeni rozwiązań instancji o regularnej strukturze
% wykryto istnienie rozległych płaskowyżów(ang. plateaus). Zauważono różnicę między instancjami wygenerowanymi losowo a rzeczywistymi.
% Te pierwsze miały zwykle jedno globalne optimum i małą neutralność, podczas gdy instancje rzeczywiste
% zwykle miały więcej globalnych optimów, czasem formujących płaskowyż globalnych optimów.
% Zauważono zależność między rozmiarem instancji a liczbą lejów - ich liczba zwiększa się wraz ze wzrostem
% rozmiaru instancji. Najwięcej lejów pojawiło się w instancjach z równomiernym losowym rozmieszczeniem miast.
% Zbadano korelację między różnymi właściwościami przestrzeni rozwiązań.
% Wykazano, że w instancjach, w których miasta rozmieszczone są w klastrach, występuje większa korelacja
% właściwości, niż w instancjach o rozłożeniu równomiernym.

% \subsection*{Local Optima Networks in Solving Algorithm Selection Problem for TSP (2018) \cite{DBLP:conf/depcos/BozejkoGNAB18}}
% W pracy badano możliwość wykorzystania analizy sieci optimów lokalnych w problemie wyboru algorytmu heurystycznego dla danej instancji problemu komiwojażera
% (Algorithm selection problem).

% Wykorzystano algorytm dwufazowy (ang. Two-Phase Sampling).
% Algorytm tego typu podzielony jest na dwa etapy - poszukiwanie wierzchołków i poszukiwanie krawędzi.
% Wierzchołki wyszukiwane są poprzez generowanie losowych rozwiązań i uruchamianiu na nich algorytmu 2-opt typu best-improvement.
% Algorytm generuje LON opartą o escape edges.
% Próbkowanie krawędzi polega na poddaniu każdego ze znalezionych wcześniej lokalnych optimów perturbacji typu 2-change i
% optymalizacji algorytmem 2-opt typu first-improvement.
% Sprawdzany jest następnie warunek istnienia krawędzi i, jeśli jest spełniony, do zbioru dodawana jest odpowiednia krawędź
% bądź zwiększana jest jej waga, jeśli już istnieje ona w zbiorze.
% Wśród badanych parametrów wymienić można m.in stosunek liczby krawędzi do liczby wierzchołków,
% średnia odległość optimum lokalnego od optimum o najniższej wartości funkcji celu,
% stosunek wierzchołków połączonych z tym optimum do pozostałych oraz różnorodność(ang. assortativity) i współczynnik klasteryzacji grafu.
% Do eksperymentów wykorzystano instancje problemu z biblioteki TSPLIB, oraz instancje generowane losowo o równomiernym rozkładzie miast.
% Obliczono korelację różnych miar, aby wyeliminować redundantne dane.

% Na każdej instancji problemu uruchomiono algorytmy heurystyczne i porównano parami jakość ich rozwiązań.
% Obliczono również średnią względnej jakości rozwiązań dla każdego algorytmu.
% Porównane zostały algorytmy \textit{Greedy Descent}, \textit{Guided Local Search}, \textit{Simulated Annealing}, \textit{Taboo Search}, \textit{Objective Taboo Search}.
% Wykorzystano implementacje zawarte w pakiecie \textit{Google Optimization Tools}. Sprawdzono również obecny w pakiecie tryb automatyczny, który sam dobiera
% algorytm dla danej instancji.

% Na podstawie zebranych danych nauczono klasyfikatory dla każdej pary algorytmów.
% Klasyfikatory przypisywały wyniki do jednej z trzech klas: 1 - algorytm A daje lepszy wynik od algorytmu B,
% 2 - algorytm B daje lepszy wynik od algorytmu A, 3 - algorytmy dają ten sam wynik.
% Utworzone klasyfikatory porównano z klasyfikatorem ZeroR.
% Przygotowane klasyfikatory dokonały poprawnej predykcji częściej niż ZeroR w przypadku instancji ze
% zbioru TSPLIb. W przypadku instancji generowanych losowo, tylko w jednym przypadku klasyfikator
% okazał się lepszy od ZeroR.

% Eksperymenty wykazały, że analiza sieci optimów lokalnych może zostać z powodzeniem wykorzystana do
% selekcji algorytmu heurystycznego, jednak czas próbkowania, dłuższy od czasu samego rozwiązywania problemu,
% ogranicza jej użyteczność.

% \subsection*{How Perturbation Strength Shapes the Global Structure of TSP Fitness Landscapes\cite{DBLP:conf/evoW/McMenemyVO18}}
% W pracy zbadany został wpływ siły permutacji na wyniki generowane przez algorytm próbkowania Chained-LK.
% Do badań wykorzystano dwa rodzaje generowanych instancji - miasta rozłożone równomiernie i w klastrach.
% Sieć LON była tworzona poprzez agregowanie danych z 1000 niezależnych uruchomień algorytmu.
% Przebadano siłę perturbacji z zakresu 1 do 10. Zastosowanym typem perturbacji był double-bridge.
% Wśród badanych metryk znalazły się: success rate - czy globalne optimum znane a priori zostało znalezione?,
% średnia liczba iteracji Chained-LK potrzebna do znalezienia globalnego optimum, liczba wierzchołków i krawędzi w lon,
% in-strength wierzchołków z globalnym optimum, część wierzchołków należących do leja  globalnego optimum,
% część lokalnych optimów z unikalnymi wartościami funkcji celu.
% Celem było takie dobranie siły perturbacji z, aby otrzymać jak największy success rate.
% Badania wykazały, że dla instancji z miastami ułożonymi w klastrach, lepsze wyniki osiągnięto przy zastosowaniu niskiej siły perturbacji
% - za duża wartość tworzyła dużo sub-optymalnych lejów w przestrzeni rozwiązań.
% Z kolei dla instancji z równomiernym rozłożeniem miast było wręcz przeciwnie - mała siła perturbacji tworzyła przestrzeń pełną
% suboptymalnych lejów, a większa nieco ją wygładzała.
% Badanie wykazało również, że instancje z miastami w klastrach były generalnie prostsze do rozwiązania niż instancje równomierne,
% wynika z tego że rozkład optimów lokalnych bardziej wpływa na trudność problemu niż ich ilość.

% \subsection*{Clarifying the Difference in Local Optima Network Sampling Algorithms (2019) \cite{DBLP:conf/evoW/ThomsonOV19}}
% W pracy wykonane zostało statystyczne porównanie dwóch algorytmów próbkowania
% sieci lokalnych optimów dla kwadratowego problemu przydziału(QAP).
% Do badań wykorzystano instancje problemu z biblioteki QAPLIB.
% Wybrano 30 instancji o różnych klasach (rozłożone równomiernie, na siatce,
% instancje rzeczywiste, instancje losowe symulujące rzeczywiste).
% Porównano algorytmy \textit{Snowball} oraz \textit{Iterated Local Search}.
% Spróbkowane dane wykorzystano do stworzenia modeli regresji do przewidywania jakości rozwiązań
% dwóch algorytmów heurystycznych: \textit{Robust Taboo Search} Taillarda oraz \textit{Improved ILS} Stützla.

% Wykonano próbkowanie przestrzeni rozwiązań i sprawdzono, czy wartości poszczególnych miar pochodzące od dwóch algorytmów
% są ze sobą skorelowane.
% Zbadanymi miarami były m.in: liczba optimów, liczba krawędzi, średnia liczba krawędzi wychodzących z wierzchołka grafu(ang. outdegree),
% średnica grafu, średnie dopasowanie lokalnych optimów(ang. meanfitness), sinkfitness (dopasowanie spływów? TODO: translate).
% Zauważono korelację metryk meanfitness i sinkfitness  na poziomie 0.99.
% Dla wszystkich innych metryk korelacja było mniejsza od 0.5, dla średnicy grafu była ona ujemna.
% Na podstawie zebranych danych nauczono modele typu liniowego oraz \textit{RandomForest}.
% Zbadano wartości metryki $R^{2}$ dla różnych parametrów algorytmów próbkowania, algorytmów heurystycznych
% i modeli regresji.
% Obliczono również współczynniki korelacji pomiędzy różnymi właściwościami sieci lokalnych optimów
% a performance gap metric(TODO: translate) algorytmów optymalizujących.

% Badania wykazały, że sieci wygenerowane przez dwa różne algorytmy próbkujące mają pewne wspólne cechy.
% \textit{Snowball} okazał się bardziej przewidywalny i łatwiejszy w dobieraniu parametrów.
% ITS natomiast lepiej znajdował struktury skupiające (ang. hub-and-spoke structures, hubs) w przestrzeni rozwiązań.
% Wartości metryk LON uzyskane na podstawie algorytmu ITS były bardziej skorelowane z
% jakością rozwiązania heurystyki(ang. heuristic performance metric).
% Modele regresji utworzone na podstawie danych uzyskanych z ITS dokonywały lepszej predykcji
% jakości rozwiązań algorytmów heurystycznych, niż modele utworzone na podstawie algorytmu Snowball.
% Zauważono, że wartości funkcji celu w poszczególnych lokalnych optimach sieci LON
% były lepszymi predyktorami, niż informacje o krawędziach tej sieci.

% \subsection*{Inferring Future Landscapes: Sampling the Local Optima Level (2020) \cite{DBLP:journals/ec/ThomsonOVV20}}
% W pracy zostały porównane algorytmy próbkowania sieci optimów lokalnych(LON) dla kwadratowego problemu przydziału (QAP).
% Porównane zostały algorytmy \textit{Markov-Chain} oraz \textit{Snowball}.
% Dla małych instancji problemu wykonano kompletne przeszukanie przestrzeni rozwiązań,
% dla większych - przeszukiwanie z limitowanym budżetem obliczeniowym.

% Jako instancje testowe wykorzystano przykłady ze zbioru QAPLIB.
% Instancje należały do pięciu kategorii: instancje z wartościami losowymi z rozkładu równomiernego,
% instancje z wartościami odległości ułożonymi "na siatce" i losowymi wartościami przepływu, rzeczywiste instancje problemu,
% instancje generowane symulujące rzeczywiste, oraz instancje nie pasujące do żadnej z poprzednich kategorii.

% Badane właściwości sieci LON różniły się w zależności od algorytmu próbkowania.
% Dla Algorytmu \textit{Markov-chain} były to: liczba wierzchołków i krawędzi grafu, średnie dopasowanie(ang. meanfitness),
% średnia liczba krawędzi wychodzących z wierzchołka (ang. mean outdegree), oraz najdłuższa ścieżka między wierzchołkami.
% Dodatkowo zbadano tzw. metryki lejowe(ang. Funnel metrics) - liczba krawędzi do globalnego optimum (ang. incoming global)
% oraz średnie dopasowanie spodu leja(ang. mean funnel-floor fitness).

% Dla algorytmu \textit{Snowball} metryki lejowe, oraz te oparte o gęstość i wzory połączeń krawędzi nie dają użytecznych informacji,
% zamiast tych metryk wybrano: średnią wagę pętli w grafie, średnią różnicę wag krawędzi wychodzących (ang. mean weight disparity),
% korelację dopasowania między sąsiadami (ang. fitness-fitness correlation), średnia długość "wspinaczki" do optimum lokalnego,
% maksymalna długość "wspinaczki" do lokalnego optimum oraz maksymalna liczba ścieżek prowadzących do lokalnego optimum.

% Na podstawie danych zbudowano modele regresji, dokonujące predykcji jakości rozwiązań
% uzyskanych przy wykorzystaniu heurystyk \textit{Improved Iterated Local Search} i \textit{Robust Taboo Search}.
% Sprawdzono modele liniowe i \textit{RandomForest}. Modele oparte o \textit{RandomForest} okazały się lepsze.

% Badania nie wykazały wyższości jednego algorytmu próbkowania nad drugim. Autorzy zwracają uwagę na fakt, że niektóre z cech
% sieci optimów lokalnych są lepiej odwzorowywane przez algorytm \textit{Markov-chain}, a inne lepiej przez \textit{Snowball}.
% Najlepsze wśród zbudowanych modeli regresji okazały się zaś te, które korzystały z kombinacji danych pozyskanych z obu algorytmów.

% \subsection*{Understanding Parameter Spaces using Local Optima Networks: A Case Study on Particle Swarm Optimization\cite{DBLP:conf/gecco/CleghornO21}}
% W pracy sieci optimów lokalnych zostały wykorzystane do analizy i wizualizacji przestrzeni parametrów heurystyki Particle Swarm Optimization
% dla różnych funkcji celu. Przebadano 26 różnych funkcji celu.
% Utworzono sieci LON, oraz CMLON (compressed LON).
% Zbadano: liczbę wierzchołków i krawędzi w LON, liczbę pętli w sieci, Liczbę konfiguracji, dla których osiągnięto wynik zbliżony do najlepszego o ustalony $\epsilon$,
% stosunek krawędzi zmierzających do rozwiązania lepszego o ponad $\epsilon$ do ogółu krawędzi (nie licząc pętli),
% stosunek krawędzi neutralnych (nie zmierzających do rozwiązania lepszego lub gorszego o $\epsilon$) do ogółu krawędzi,
% i krawędzi pogarszających do ogółu krawędzi.
% Dla sieci CMLON zbadana została
% liczba ścieków, optymalnych globalnie ścieków, rozmiar leja dla najlepszego ścieku i inne.
% Badania wykazały istnienie dużej ilości optimów lokalnych, co sugeruje że naiwne metody dobierania parametrów mogą łatwo doprowadzić do suboptymalnej konfiguracji,
% Przestrzeń konfiguracji charakteryzowała się niską neutralnością.
% Dla 20 z 26 celu istniało tylko jedno globalne optimum, co oznacz że najlepsze konfiguracje są do siebie zbliżone, a nie rozsianie po przestrzeni.
% Podsumowując: przestrzeń konfiguracji PSO zwykle ma jeden duży lej zmierzający do najlepszej konfiguracji, jednak istnieje bardzo dużo lokalnych optimów,
% oraz ścieków suboptymalnych, co sprawia że dobór parametrów jest nietrywialny.

% MLON jest grafem tworzonym na podstawie sieci LON, ale zawierającym tylko niepogarszające krawędzie.
% CMLON jest grafem tworzonym na podstawie MLON, w którym wierzchołki stanowią płaskowyże sieci MLON.
% Płaskowyż jest spójnym podgrafem, w którym wszystkie wierzchołki mają tą samą wartość funkcji celu.
% krawędzi są tworzone poprzez agregację krawędzi z MLON.

% \subsection*{Understanding AutoML Search Spaces with Local Optima Networks (2022) \cite{DBLP:conf/gecco/TeixeiraP22}}
% AutoML jest procesem automatyzacji konfiguracji procesów(pipelines) uczenia maszynowego.
% Może obejmować on takie zadania jak wstępne przetwarzanie danych, ekstrakcja cech, dobór odpowiedniego algorytmu i jego hiperparametrów.
% Mnogość możliwych konfiguracji procesu sprawia, że przestrzeń przeszukiwania AutoML jest duża.
% W opisanej pracy autorzy podejmują próbę analizy przestrzeni AutoML dla zadania klasyfikacji przy wykorzystaniu sieci optimów lokalnych.

% Przestrzeń przeszukiwania AutoML cechuje się dużą liczbą parametrów warunkowych - parametrów, których istnienie zależy od wartości innych parametrów.
% Jest to spowodowane tym, że algorytmy uczenia maszynowego przyjmują inny zestaw hiperparametrów.
% Z tego powodu do reprezentacji przestrzeni rozwiązań wykorzystano odpowiednią gramatykę BNF z rozwiązaniami generowanymi
% przy użyciu drzewa wyprowadzania gramatyki (grammar derivation tree).
% Powstała gramatyka posiada 38 reguł decydujących o zastosowanych algorytmach wstępnego przetwarzania danych,
% zastosowanego algorytmu klasyfikacji oraz jego hiperparametrów.
% Spośród algorytmów klasyfikacji wykorzystano: Regresję logistyczną, MLP, KNN, Random Forest i Ada Boost.

% Wierzchołki LON zdefiniowano jako lokalne maksima przestrzeni rozwiązań.
% Jako wartość dopasowania wybrano uśrednioną wartość metryki F-score dla danej konfiguracji procesu.
% Sąsiedztwo rozwiązania zdefiniowano jako zbiór rozwiązań możliwych do uzyskanie poprzez zastosowanie operatora
% mutacji na danym rozwiązaniu. Za operator mutacji przyjęto losowe wybranie jednego wierzchołka z drzewa rozwiązania
% i zastąpienie go losowym drzewem (przy zachowaniu zasad gramatyki procesu). Szansa na wylosowanie wierzchołka
% została uzależniona od głębokości jego pozycji w drzewie. W ten sposób operacje zmieniające proces w znaczny sposób
% (np. zmiana algorytmu) mają mniejsze prawdopodobieństwo wystąpienia niż operacje zmieniające jedynie wartość hiperparametrów.
% Zbudowano sieci oparte o 3 różne definicje krawędzi - basin-transition edges, escape edges i perturbation edges.
% Do próbkowania przestrzeni rozwiązań w celu utworzenia LON wykorzystano algorytm wstępujący(hill-climb).

% Do badań wykorzystano 7 zbiorów danych, zbadano 30 różnych przestrzeni konfiguracji.
% Ze względu na złożoność obliczeniową badania sąsiedztwa, próbkowano ograniczoną liczbę sąsiadów.
% Parametr ten nazwano wielkością sąsiedztwa i zbadano 4 warianty - 20, 30, 50 i 100 sąsiadów.
% W każdym przypadku wartość dopasowania została obliczona dla wszystkich rozwiązań w przestrzeni.
% Nadano budżet 120 sekund na wykonanie obliczeń określających wartość dopasowania danego rozwiązania.
% W przypadku przekroczenia otrzymywał on wartość 0.

% Zbadano korelację między wartością dopasowania optimum lokalnego a rozmiarem jego basenu przyciągania w zależności
% od rozmiaru sąsiedztwa. Wykazano, że istnieje silna korelacja i zwiększanie sąsiedztwa w większości przypadków zmniejsza liczbę
% basenów przyciągania w przestrzeni i zwiększa rozmiar istniejących.
% Ta zależność nie zachodziła jednak w przypadku jednego z badanych zbiorów danych.

% Zauważono wpływ zastosowanej definicji krawędzi na powstałą sieć LON - w sieciach z krawędziami typu
% basin-transition nie zauważono obecności ścieków (wierzchołków bez krawędzi wychodzących, ang. sinks),
% natomiast istniało wiele źródeł (wierzchołków bez krawędzi wchodzących, ang. sources).
% Ilość źródeł zmniejszała się wraz ze wzrostem sąsiedztwa.
% Sieci oparte o escape edges miały natomiast dużo ścieków i mało źródeł.
% Zwiększanie rozmiaru sąsiedztwa prowadziło do zmniejszenia liczby ścieków.
% Podobny efekt dawało zwiększenie parametru D.
% W przypadku perturbation edges w sieci nie było ścieków ani źródeł niezależnie od rozmiaru sąsiedztwa.

% Obliczono odległości między parami lokalnych i globalnych optimów.
% Stwierdzono, że odległości między optimami globalnymi były mniejsze od odległości między optimami lokalnymi
% i odległości pomiędzy optimami globalnymi i lokalnymi.
% Zwiększanie sąsiedztwa zmniejszało odległość między globalnymi optimami.
% Zauważono, że optima są skupione w pewnym rejonie przestrzeni rozwiązań, a nie rozłożone równomiernie.

